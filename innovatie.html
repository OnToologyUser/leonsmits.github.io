<!DOCTYPE html>
<html>

<head>
  <meta http-equiv="Content-Type" content="text/html; charset=utf-8" />
	<meta name="Author" content="Portfoliosite Leon Smits" />
	<title>Eindopdracht IOO: groep B2</title>
	<link rel='stylesheet' type='text/css' href='styles.css' />
</head>
<a name="top"></a>

<body>
<!-- HOOFDMENU -->
<div id="background">
<div id="hoofdmenu">
<ul><center>
<a href="index.html">INLEIDING</a>
<a href="dihnn.html">DIGITAAL IS HET NIEUWE NORMAAL</a>
<a href="innovatie.html">INNOVATIE</a>
<a href="patenten.html">PATENTEN</a>
<a href="innopatent.html">INNOVATIE ONDER INVLOED VAN PATENTEN</a>
<a href="literatuur.html">LITERATUUR</a>
</center>
</ul>
</div>
</div>
<!-- EINDE HOOFDMENU -->
<div id="content">
<div id='aboutimg'>
<img src="Jimi.jpg" alt="jimihendrix paintin">
</div>
<center><h2>Innovatie</h2><br></center>
<div id="tekst">
<h3>Wat houdt innovatie in?</h3>
<p>Om onze hoofdvraag “In hoeverre heeft patentrecht invloed op innovatie?” te kunnen beantwoorden moeten we eerst kijken naar innovatie zelf. Wat houdt het in?<br>
Innovatie vinden wij op dit moment een van de belangrijkste factoren bij grote bedrijven. Door de snelle ontwikkelingen op de markt kan een bedrijf niet blijven hangen op een enkel product. Overal duiken kleine bedrijfjes, vaak gerund door fanatieke en slimme jonge ondernemers op, die het net iets handiger hebben aangepakt en zo een sterke positie op de markt kunnen veroveren. 
<br>Kijk naar bijvoorbeeld GoPro, de inmiddels wereldberoemde (extreme)sportcamera die elke surfer, snowboarder, parachutespringer, enzovoorts wil hebben. Die de laatste tijd voor ook voor talloze andere doeleinden wordt gebruikt dan voor het opnemen van een week wintersport. Een super product en een enorm succesvol bedrijf. Zo succesvol dat Nicholas Woodman (39), de oprichter en CEO van het bedrijf zich sinds dit jaar bij de Forbes miljardairs mag voegen. Maar wat heeft GoPro nog meer in zijn mars dan alleen de camera zelf en de verschillende opzetstukken? Wat is het vooruitzicht voor het bedrijf als het niet doorgaat met innoveren? Over een aantal jaar zal er een nieuwe Nicholas Woodman zijn die een nog iets beter cameraatje maakt, voor de helft van het geld. GoPro zal haar machtspositie op de markt verliezen en het bedrijf zal achter de feiten aan lopen. </p>

<p>Zoals eerder genoemd is een definitie van innovatie: innovatie is een proces dat start met een uitvinding en eindigt met een nieuw product dat op de markt komt. Nu kunnen wij hier een paar dingen aan toevoegen om de context duidelijker te maken. Het proces van innovatie start namelijk wel bij de uitvinding, maar voordat de uitvinding daar is gaat er vaak nog een hoop aan vooraf. Veel grote bedrijven hebben een eigen Research & Development (R&D) afdeling, waar een team van onderzoekers bezig is met het ‘forceren’ van innovatie. Het R&D team krijgt de opdracht voor innovatie te zorgen binnen het betreffende bedrijf. De ideeën van de R&D afdeling worden voorgelegd aan het bedrijf en de plannen waar tevredenheid over is worden doorontwikkeld. Ook daarna vallen er nog verschillende ideeën af, en uiteindelijk worden alleen de beste ideeën een product dat op de markt gebracht kan worden. Zo zijn er dus een hoop plannen van de R&D afdeling die op niets uitlopen. Dit kan voor frustratie zorgen bij de onderzoekers, maar betekent ook dat hier misschien wel waardevolle dingen verloren gaan. 
<br>Om dit fenomeen te voorkomen is er de laatste jaren het een en ander veranderd op gebied van innovatie. Henry Chesbrough maakte twee figuren. (Chesbrough, 2004) Een figuur (1.1) voor “Gesloten innovatie”, het beeld wat wij zojuist schetsten en een figuur (1.2) voor “Open innovatie”. Open innovatie verloopt in de basis hetzelfde als gesloten innovatie, maar er is een belangrijk verschil. Er is kennis van veel meer mensen dan één Research & Development afdeling aanwezig en ideeën die binnen een bedrijf worden afgekeurd kunnen makkelijk doorstromen naar een ander bedrijf. Wereldwijd zijn onderzoekers bereid om hun ideeën te delen en zo wordt ook aan bedrijven die geen budget hebben voor een grote R&D afdeling de mogelijkheid geboden om effectief te innoveren.</p>
<img src="gesinno.png" alt="gesloten innovatie" width="700px" height="500px">
<img src="openinno.png" alt="open innovatie" width="700px" height="500px"></p>

<br>
<center><a href='#top'>Back to top</a></center>
</div>
</div>
</body>
</html>
