<!DOCTYPE html>
<html>

<head>
  <meta http-equiv="Content-Type" content="text/html; charset=utf-8" />
	<meta name="Author" content="Portfoliosite Leon Smits" />
	<title>Eindopdracht IOO: groep B2</title>
	<link rel='stylesheet' type='text/css' href='styles.css' />
</head>
<a name="top"></a>

<body>
<!-- HOOFDMENU -->
<div id="background">
<div id="hoofdmenu">
<ul><center>
<a href="index.html">INLEIDING</a>
<a href="dihnn.html">DIGITAAL IS HET NIEUWE NORMAAL</a>
<a href="innovatie.html">INNOVATIE</a>
<a href="patenten.html">PATENTEN</a>
<a href="innopatent.html">INNOVATIE ONDER INVLOED VAN PATENTEN</a>
<a href="literatuur.html">LITERATUUR</a>
</center>
</ul>
</div>
</div>
<!-- EINDE HOOFDMENU -->
<div id="content">
<div id='aboutimg'>
<img src="Jimi.jpg" alt="jimihendrix paintin">
</div>
<center><h2>Patenten</h2><br></center>
<div id="tekst">
<h3>Wat is een Octrooi?</h3>
<p>Wij zullen hier een gedetailleerde uitleg proberen te geven over wat een octrooi(patent) nu precies is en welke regels en wetten hierover van kracht zijn. Met deze uitleg en informatie rondom patenten zullen wij proberen een antwoord te geven op onze hoofdvraag, namelijk: Remmen patenten de Innovatie?</p>
<p>Een octrooi, ofwel patent, is het exclusief eigendomsrecht op een uitvinding. De houder van het octrooi mag hetgeen beschreven in het octrooi als enige verkopen, maken of beheren. Het recht op octrooi beschermt uw intellectueel eigendom zoals uitvindingen, processen en producten. U kunt op elk moment beslissen om uw octrooi te exploiteren. Wat wij bedoelen met exploiteren is dat u dat waarover u een octrooi bezit gebruikt of naar de markt brengt. Het bezitten van een octrooi op een uitvinding, proces of product zorgt ervoor dat anderen uw uitvinding, proces of product niet mogen gebruiken, maken, doorverkopen, verhuren of afleveren. Dit geldt ook voor het op een andere manier verhandelen, aanbieden, invoeren of in voorraad hebben van hetgeen beschreven in het octrooi, tenzij hier exculsieve rechten voor zijn verleend door de octrooihouder via een octrooilicentie. </p>
<p>Octrooilicenties geven de licentienemer het recht om gebruik te maken van de behandelde items in een octrooi. Via een octroolicentie kan men het recht verlenen aan andere individuen om bijvoorbeeld uw uitvinding te manufactureren, produceren of aan de markt te brengen. Er zijn verschillende redenen waarom men een octrooilicentie zou kunnen verlenen. Bijvoorbeeld het niet kunnen exploiteren van het octrooi omdat u niet beschikt over de productiemiddelen, het niet willen exploiteren van het octrooi of het bereiken van een buitenlandse afzetmarkt via de licentienemer(s).</p>
<p>Als inbreuk is gemaakt op uw octrooi, dat wil zeggen iemand heeft uw octrooi zonder licentie geëxploiteerd, dan zult u diegene die inbreuk heeft gemaakt, hier eerst een officiële waarschuwing voor geven. Als dat niet werkt, dan kunt u legale stappen ondernemen tegen de desbetreffende persoon, individuen of organisatie. U kunt ook schadevergoeding eisen tegenover de inbreukmaker via een "desbewustverklaring". Desbewust wil zeggen dat de inbreukmaker 30 dagen na het de waarschuwing nogsteeds inbreuk maakt op het octrooi.</p>
<p>Er zijn ook enkele bedrijven/organisaties in de wereld die bekend staan als “patent-trolls”. Hiermee doelt men op de organisaties die octrooien bezitten maar ze zelf niet exploiteren. Wat deze organisaties doen is het aanklagen van iedereen die inbreuk maakt op octrooien die ze bezitten met de hoop dat de aangeklaagde een schikking zal aangaan. Hiermee maakt de organisatie winst op het octrooi zonder zelf maar iets te doen. Deze organisaties geven vaak ook geen licenties uit, zodat ze geen risico’s hoeven te lopen dat een licentienemer een verbeterd product kan maken dat niet meer onder hun octrooi zal vallen.</p>
<p>Om een idee te geven van wat een octrooi nu precies inhoud zullen we behandelen wat de vereisten voor een octrooi zijn, hoe men een octrooi aanvraagt en de regels/wetten rondom octrooien.</p>
<br>
<h3>Vereisten voor een octrooi</h3>
<p>Octrooien kunnen verleend worden aan uitvindingen die voldoen aan de volgende eisen.</p>
<p>De uitvinding moet:<br>
<b>•	Nieuw zijn<br>
•	Inventief zijn (uitvinderswerkzaamheid)<br>
•	Praktisch (industrieel) toepasbaar zijn</b></p>

<p><b>Nieuw zijn:</b><br>
Een uitvinding wordt als nieuw beschouwd als het geen deel uitmaakt van de “Stand der techniek”	 (ookwel state of the art of prior art). Alles wat ergens in de wereld tot aan de dag van indiening van de octrooiaanvraag openbaar toegankelijk is door schriftelijke of mondelinge beschrijving wordt gezien als "Stand der techniek". Dit betekent dat als gisteren een uitvinding is gepubliceerd, een octrooiaanvraag al niet meer toepasbaar is. </p>
<p><b>Inventief zijn (uitvinderswerkzaamheid):</b><br>
Hetgeen behandeld wordt in de octrooiaanvraag dient het gevolg te zijn van uitvinderswerkzaamheid. Of een uitvinding inventief is moet worden bepaald aan de hand van alle beschikbare openbare kennis. Een uitvinding kan dus inventief zijn als het, het onverwachte resultaat is van een experiment of een nieuwe nog niet eerder vertoonde combinatie van bestaande elementen, producten of processen. Het bepalen van inventiviteit van een uitvinding kan niet worden gedaan via een computer, daarom zal de taak hiervoor liggen bij degene die de octrooiaanvraag behandelt. Het oordeel van de vooronderzoeker(gecetificeerde octrooiaanvraag ambtenaar) zal dus bepalend zijn over het wel of niet inventief zijn van een uitvinding. Het verschilt dus per vooronderzoeker wat wel en niet als inventief wordt gezien en wat octrooirecht toegewezen zal krijgen.</p>
<p><b>Praktisch (industrieel) toepasbaar zijn:</b><br>
Dit gaat over de praktische bruikbaarheid van een uitvinding. Deze eis wordt gesteld om ervoor te zorgen dat men geen octrooiaanvragen gaat doen voor denkbeeldige gevallen. Praktische toepasbaarheid wordt altijd aangenomen, tenzij er reden voor twijfel is voor de praktische toepasbaarheid van een uitvinding. Het is een extra clausule voor het tegengaan van nutteloze uitvindingen en octrooien die geen toegevoegde waarde zouden hebben.<br>
Deze regels vertellen waaraan een uitvinding aan moet voldoen om geoctrooieerd te kunnen worden, maar dan is nog de vraag: Wie heeft nu het recht op een octrooi als er meerdere mensen dezelfde uitvinding doen? </p> 
<br>
<h3>Recht op octrooi</h3>
<p>Het spreekt voor zich dat het octrooi wordt verleend aan diegene die de uitvinding heeft gedaan. Dit is eenvoudig te bepalen als een uitvinding wordt gedaan door een enkel individu, maar wat als een groep nu een uivinding heeft gedaan of als meerdere mensen op hetzelfde tijdstip hetzelfde uitvinden.<br> Om te voorkomen dat er voor eenzelfde uitvinding meerdere octrooien wordt verstreken worden 2 systemen gebruikt, namelijk:<br>
<b>•	Eerste  aanvrager (First to file)<br>
•	Eerste uitvinder (First to invent)</b></p>
<p><b>Eerste aanvrager:</b><br>
<i>Dit wordt in alle landen gebruikt, behalve in de Verenigde Staten.</i><br>
Dit systeem zorgt ervoor dat het octrooi gaat naar diegene die als eerste de aanvraag heeft ingediend voor de uitvinding. Dit kan enkel worden aangevochten op basis van diefstal van hetgeen wordt beschreven in het octrooi. Denk hierbij aan het stelen en gebruiken informatie of prototypes van een uitvinding om deze te gebruiken voor de aanvraag van een octrooi. Dit systeem heeft wel als nadeel dat iemand die eerder met het idee kwam maar niet als eerste de aanvraag heeft ingediend niks kan doen tegen deze aanvraag. Belangrijk is om op te nemen dat in dit systeem hetgeen in een octrooi wordt behandeld tot de "stand der techniek" behoort vanaf het moment van octrooiaanvraag, niet vanaf het moment van publicatie. Dit betekent dat men geen aanvrag meer kan doen voor eenzelfde uitvinding vanaf het moment dat het eerste octrooi is aangevraagd volgens de vereiste van het "nieuw zijn" van een uitvinding. Dit systeem zorgt ervoor dat het heel duidelijk is wie nu de eerste aanvraag heeft ingediend en wie recht heeft op het octrooi, omdat tot op de minuut kan worden bepaald wanneer de eerste aanvraag is gedaan.</p>
<p>Het kan zijn dat voor 2 verschillende uitvindingen een octrooiaanvraag wordt gedaan, waarbij de uitvindingen niet identiek zijn, maar wel eigenschappen gemeenschappelijk hebben. Op dit moment spreekt men van "collisie". Dit heeft geen grote consequenties voor de aanvragers in dit systeem, omdat de eigenschappen/elementen hier mogelijk op andere manieren worden gebruikt of als wereldwijd bekend waren.</p>
<p><b>Eerste uitvinder:</b><br>
<i>Dit systeem wordt enkel in de Verenigde Staten gebruikt.</i><br>
Dit systeem werkt in essencie op dezelfde manier als het systeem van de eerste aanvrager, als je als eerste komt met de octrooiaanvraag zul je het octrooi toegewezen krijgen. Het verschilt ligt bij de collisie tussen aanvragers die een octrooi aanvragen voor dezelfde uitvinding. Hier wordt in 2 stappen gekeken naar de datum waarop de uitvinding is uitgevonden. Deze 2 stappen zijn "conception" (wanneer het concept voor de uitvinding tot stand kwam) en "reduction to practice" (het realiseren van het concept in de praktijk, denk aan een prototype). Het idee achter dit systeem is dat een uitvinding pas daadwerkelijk ooctrooirecht heeft als het ook bewezen praktisch toepasbaar is. Dit zorgt ervoor dat als iemand een uitvinding op papier zet hij nog geen recht heeft op het octrooi en dat het octrooi zelfs naar een ander individu kan gaan als deze de uitvinding praktisch uitvoerbaar kan maken. Deze regel zorgt ervoor dat men geen octrooi kan "reserveren" voordat de uitvinding praktisch toepasbaar is, wat andere partijen zou tegenwerken in de ontwikkeling van soortgelijke producten.</p>
<p>Het is mogelijk om dit aan te vechten als men aan kan tonen dat men als eerste het concept heeft bedacht en diligent bezig was met het ontwikkelen van een praktische toepassing. Dit zorgt ervoor dat individuen nog een kans hebben tegen organisaties die veel meer "recources" tot hun beschikking hebben.</p>
<p>Dit systeem kan leiden tot zeer dure en tijdintesieve collisiezaken omdat het zeer moeilijk kan zijn om aan te tonen wanneer men exact het concept heeft ontwikkeld en het moeilijk is om te bepalen wie nu het recht heeft op het octrooi. Het lijkt alsof het veel makkelijker zou zijn om het systeem van de eerste uitvinder te gebruiken, maar in de praktijk is het moeilijk om te bepalen wie nu de eerste uitvinder is.</p>
<p>Hier geldt ook de "Grace period". Het publiceren van een uitvinding voordat men een octrooi heeft aangrevraagd kan namelijk fataal zijn voor de uitvinder, omdat vanaf het moment van publicatie de uitvinding behoort tot de "stand van de techniek" en er geen octrooirecht meer over kan worden gevraagd. Bij het systeem van de eerste indiener betekent dit dat men geen octrooi meer kan aanvragen voor de uitvinding, maar bij het systeem van de eerste uitvinder is een publicatie binnen twaalf maanden van de aanvraag van het octrooi, geen bezwaar van de nieuwheid van een uitvinding. Deze "Grace periode" kan ervoor zorgen dat een octrooi kan worden aangevraagd in de Verenigde Staten over iets dat buiten de Verenigde Staten wordt gepubliceerd. </p>
<br>
<h3>Uitvinder in dienstbetrekking</h3>
<p>De hoofdregel is dat een octrooi wordt toegewezen aan de uitvinder van de uitvinding. Er is echter een een belangrijke uitzondering die betrekking heeft op uitvindingen die worden gedaan in dienstverband. Dit wil zeggen dat als een werknemer een uitvinding doet binnen zijn dienstverband het octrooirecht wettelijk zal liggen bij zijn/haar werkgever. De uitwerking van dit systeem verschilt per land en kan ook afhanelijk zijn van het contract tussen de werknemer en werkgever. Een voorbeeld hiervan zijn research werknemers, die binnen een bedrijf onderzoek doen en werken aan uitvindingen binnen hun kennisgebied. Alle octrooirechten van uitvindingen binnen dit gebied die worden gedaan vanuit het bedrijf behoren toe aan de werkgever. De uitvinder zal zijn naam vermeld krijgen als uitvinder op de octrooiaanvraag voor prestige in het onderzoeksgebied en en de naam van de uitvinder zal vernoemd worden op alle publicaties rondom de uitvinding. Eveneens zal de uitvinder gecompenseerd worden voor de uitvinding, de manier/hoeveelheid van compensatie wordt hierbij bepaald tussen de uitvinder en werkgever. Een werknemer die in dienst is, maar buiten dienstverband een uitvinding doet waar momenteel niet aan werd gewerkt door de werkgever heeft echter wel het volledige recht op het octrooi. Werknemers kunnen dus extra projecten doen buiten hun werkgever waarbij het octrooirecht dus niet naar de werkgever gaat.</p>
<br>
<h3>Aanvraag van een octrooi</h3>
<p>Voor het aanvragen van een octrooi staat een specifieke procedure. Deze procedure kan zeer tijdrovend zijn, omdat bepaald moet worden of voor de uitvinding wel echt een octrooi kan worden vergeven. Hier zullen we uitleggen hoe de aanvraag van een octrooi eruit ziet.</p>
<p>Als men iets produceert waarop auteursrecht geldt, wordt dit recht automatisch verleend. Bij uitvindingen is dit niet het geval. Men moet zelf initiatief nemen en een octrooi aanvragen voor een uitvindingen om ook daadwerkelijk het octrooi voor de uitvinding te ontvangen. Octrooiaanvragen worden gedaan door een speciaal document (octrooiaanvrage) in te vullen en af te leveren bij de juiste instantie. In Nederland is dit het Octrooicentrum Nederland wat deel uit maakt van het RVO(Rijksdienst voor Ondernemend Nederland).  Dit document bevat 2 belangrijke onderdelen, nameijk de "beschrijving" en de "claims".</p>
<p><b>Beschrijving:</b><br>
De uitvinder moet initiatief nemen om een octrooi te krijgen over een uitvinding. Om een octrooi te krijgen voor een uitvinding moet de uitvinder een volledige beschrijving geven van de uitvinding. De uitvinding moet als het ware volledig worden geopenbaard, zodat iedereen die het octrooi leest weet wat de uitvinding precies inhoud. De reden dat de uitvinding moet worden geopenbaard is dat het anders onmogelijk is om te controleren of er over de uitvinding daadwerkelijk een octrooi verleend kan worden volgens de vereisten voor een octrooi.</p>
<p>Deze openbaring van de uitvinding is voor veel uitvinders moeilijk, omdat vele uitvinders hun uitvinding geheim willen houden zodat anderen geen gebruik kunnen maken van hun uitvinding of er een snel alternatief op kunnen bedenken. Een uitvinder is vrij om zijn uitvinding niet te openbaren en er geen octrooi op te vragen, maar als deze optie gekozen wordt is er de mogelijkheid dat een ander wel octrooi vraagt op de uitvinding en dus het exclusieve recht krijgt over de uitvinding. De beschrijving moet zodanig zijn dat een vakman in staat moet zijn om de uitvinding te reproduceren. De beschrijving moet dus helder, volledig en precies zijn om het octrooi te kunnen aanvragen.</p>
<p><b>Claims:</b><br>
Dit deel bevat de aanspraken die de uitvinder doet op de uitvinding. Dit houdt in; De beschermende rechten die de uitvinder wil over de uitvinding en de beschermende rechten die de uitvinder wil voor zichzelf omtrent de uitvinding. Een octrooi beschermt namelijk geen uitvindingen, maar de resultaten van de uitvindingen en de manieren waarop een uitvinding kan worden gebruikt. Een claim gaat dus altijd over een materieel voortbrengsel of werkwijze van de uitvinding of die de uitvinding bevat. Als men duidelijk en precies genoeg de claims schrijft kan men alles wat in verband staat met de materieele voortbrengselen van de uitvindingen claimen en er dus exclusieve rechten over krijgen. Dit betekent dat men hier zo exact mogelijk moet beschrijven wat gedaan kan worden met een uitvinding en de onderdelen van een uitvinding als men hier exclusief recht over wil hebben. Een claim kan echter niet meer bevatten dan de uitvinding. Dit wil zeggen dat ze mogelijk gemaakt moeten worden door de beschrijving. De uitvinder kan alleen claimen wat hij heeft geopenbaard in de beschrijving.</p>
<img src="patentpending.jpg" alt="patentpending" width="100px" height="100px">
<br>
<h3>Geldigheidsduur</h3>
<p>Een octrooi zorgt er dus voor dat de houder van het octrooi exclusief recht heeft over het geoctrooieerde. Als het octrooi onbeperkt geldig zou zijn zou het mogelijk zijn om baanbrekende uitvindingen achter te houden. Hierom is er een geldigheidsduur voor octrooien waar we hier nader op in gaan.</p>
<p>Op het moment dat een octrooi is aangevraagd en vergeven kan de octrooihouder beslissen wat hij met het geoctrooieerde wil doen, dat wil zeggen: gebruiken, verkopen, lenen of niet gebruiken. Vanaf het moment dat een octrooi is verstrekt, is het 20 jaar geldig. Dit wil zeggen dat de octrooihouder vanaf de dag dat het octrooi is verstrekt tot 20 jaar na die dag het exclusieve recht heeft over het geoctrooieerde. Om een octrooi in stand te houden moet elk jaar een instandhoudingstaks betalen. Mocht de octrooihouder deze taks niet willen of niet kunnen betalen, dan vervalt het octrooi, wat betekent dat het geoctrooieerde niet meer beschermd wordt als exclusief recht, maar door iedereen gebruikt en toegepast mag worden. De reden dat er een maximum van 20 jaar op een octrooi zit, is gedaan om ervoor te zorgen dat mensen kunnen profiteren van hun uitvinding, maar hun uitvinding uiteindelijk wel door de wereld gebruikt kan worden. Zonder een termijn van 20 jaar zou iedereen er immers voor kunnen kiezen de uitvinding niet te delen tot het einde van hun leven.</p>
<p>Er zijn uitzonderingen waarvoor een octrooi langer dan 20 jaar kan gelden, namelijk in de wereld van pharmaceutica en chemicalien. Hier is het immers mogelijk dat een octrooi wordt aangevraagd, maar het product pas enkele jaren later door de keuringen komt om ook verkocht te worden. Hiervoor kan men een ABC( Aanvullend Beschermingscertificaat) aanvragen, waarmee het octrooi dus in essensie wordt verlengd voor een gekozen tijdsduur.</p>
<p>Een andere reden waarom een octrooi geen 20 jaar in stand wordt gehouden is het feit dat men een octrooi nietig kan verklaren. Dit wil zeggen dat een rechter besluit dat het octrooi niet meer geldig is. Een europees octrooi kan altijd nietig worden verklaard door een rechter. Dit vaak op argument van de oppositie, die 9 maanden heeft na het verstrekken van een octrooi, om een pleidooi te maken tegen het octrooi, waarin ze beargumenteren waarom het octrooi nietig zou moeten worden verklaard. Denk hierbij aan het niet nieuw zijn van een uitvinding of het niet nuttig zijn van een uitvinding.</p>
<br>
<h3>Vrijstelling voor onderzoek</h3>
<p>Volgens internationale wetgeving is er een uitzondering op het gebruik van geoctrooieerd goed zonder licentie of toestemming van de octrooihouder. Dit valt onder de vrijstelling voor onderzoek. Dit wil zeggen dat alles wat wordt beschreven in octrooien gebruikt mag worden voor onderzoek, zonder dat dit wordt gezien als inbreuk op het octrooi. Er zijn hier wel enkele beperkingen en onduidelijkheden over. Met omtrent de vragen: Geldt deze vrijstelling voor onderzoek <b>van</b> of <b>met</b> het geoctrooieerde. Het ligt aan de wetgever of wat onderzocht wordt en hoe het wordt onderzocht inbreuk maakt oop de octrooiwet. Hierbij kunnen voor verschillende landen verschillende wetten gelden en kan in elk land een andere uitspraak worden gedaan. </p>
<p>Wij hopen dat u met deze informatie rondom patenten een duidelijk beeld heeft over de werking van patenten. Wij zullen deze informatie gebruiken om onze vraag: “Remmen patenten de Innovatie?” te beantwoorden en te beargumenteren.
</p>
<p><b>Deze video's geven nog meer informatie over bovenstaand onderwerp.</b><br>
<a href="https://www.youtube.com/watch?v=uSEH7nYTRh4">https://www.youtube.com/watch?v=uSEH7nYTRh4</a><br>
<a href="https://www.youtube.com/watch?v=EO1bE3PT39M">https://www.youtube.com/watch?v=EO1bE3PT39M</a><br>
<a href="https://www.youtube.com/watch?v=sDg-Wh0XA-w">https://www.youtube.com/watch?v=sDg-Wh0XA-w</a></p>

<br>
<center><a href='#top'>Back to top</a></center>
</div>
</div>
</body>
</html>
